---
title: 'Community Organising '
image: "/uploads/community organising (1).jpg"
thumbnail: ''
menu: services
excerpt: Community Organising för lokalt ledarskap
ingress-text: Utveckla din egen och andras förmåga att organisera för att skapa den
  förändring ni vill se!
alert-text: Den uppskattade YH-kursen i Community Organising kommer tillbaka i höst! Fortbildningskursen är skräddarsydd för dig med erfarenhet och passion för samhällsförbättring. Kursen ger nya verktyg och vässar dina nuvarande med skarpa föreläsare. Ansökningstiden är förlängd till 31 augusti.
alert-button:
- title: Ansök här!
  url: https://form.digidemlab.org/ansokan-yh-kurs-2024/
links:
#- title: Community Organising Forum
#  url: https://forum.communityorganising.se
- title: Ansökningsformulär till YH-kurs
  url: https://form.digidemlab.org/ansokan-yh-kurs-2024/
- title: 'Digidem Labs arbete med Community Organising'
  url: https://digidemlab.org/community-organising-grasrot/
contact: true
lang: sv
layout: start
---

## Kursupplägg YH-kurs Community Organising

* 30 YH-poäng
* Deltid på 12 veckor i Göteborg
* Kostnadsfri och CSN-berättigad
* 23 september - 13 december 2024
* Ansökningstid förlängd till 31 augusti

Under utbildningen får du kunskap om ramverket för Community Organising, dess teorier och begreppssystem. Utbildningen går att kombinera med arbete och du arbetar med case från din egen organisation kring utmaningar med att arbeta medlemsstyrt, lyfta lokala ledare, kartlägga makt, organisera hållbart och vara strategiskt långsiktig.

Community Organising anordnas av Digidem Lab och Nätverkstan i samarbete med internationella partners inom Community Organising. Kursen finansieras av Myndigheten för Yrkeshögskolan och Västra Götalandsregionen.


Utbildningen är framtagen i samarbete med Rädda Barnen, Svenska Kyrkan Göteborgs Stift, Folkets Hus och Parker, Frihamnsdagarna, Navet i Bergsjön, Saqmi, PAGE 28, Positiva Gruppen Göteborg och Göthenburgo och baseras på utmaningar de möter i sitt dagliga arbete och de behov av samverkan och kunskap de ser.

### Bakgrund
Civilsamhället i Sverige står inför stora utmaningar.
Det offentliga samtalet förskjuts, verksamheter och
enskilda anställda misstänkliggörs, folkbildningens roll
i samhället ifrågasätts, resurserna minskar, organisationers och medborgares roll i samhällsutvecklingen
försummas och rasistiska strukturer i samhället byggs
ut och förstärks. Samtidigt finns mycket engagemang
och potential, så många människor som ser lösningar
och är redo att sammanstråla och bygga något bättre.

Kursen ger tillfälle att tillsammans utforska var Sveriges civilsamhälle står idag och hur våra arbetsmetoder
och vår kunskap inom organisering kan utvecklas för
att skapa förändring genom långsiktiga strategier, breda
allianser, nya ledare och ömsesidigt stöd.

Kursen erbjuder detta genom teori och praktik inom
community organising med struktur, metoder och
praktiska exempel. Erfarna organisatörer från runt om
i Europa föreläser inom organisering och kommer att
berätta om fallgropar, framgångar och folkrörelser som
bygger kollektiv makt.

### Vem vänder sig kursen till?
Kursen är för dig som har erfarenhet av att arbeta inom
civilsamhället med medlemmar, socialt arbete, event,
mobilisering, opinionsarbete eller liknande utåtriktat
arbete. Kursen vänder sig till dig som arbetar på en
större eller mindre organisation eller varit del av rörelser
under en längre tid.

Kursen ger tillfälle att fördjupa din kunskap om organisering som ett tillvägagångssätt för förändringsarbete. Den
är anpassad så att den ska vara möjlig att genomföra både
för dig som är helt eller delvis arbetsfri, för dig som arbetar och för dig som studerar. Du kan i stor utsträckning
själv välja när och var du studerar och det är i många
moment möjligt att arbeta med frågor och sammanhang
som du är intresserad av och/eller redan arbetar med.

> Community Organiser är en utbildning men kanske
ännu mer en plattform där de som deltar delar och lär
av varandra och av noggrant utvalda föreläsare och
gäster som bidrar med sin erfarenhet och kunskap.

### Upplägg och innehåll
Utbildningen sker till största del på distans i form
av gemensamma digitala moment och självständiga
studier. Tre fysiska träffar (sammanlagt sex heldagar)
kommer att genomföras i Göteborg men det är även
möjligt att vid förhinder delta på dessa digitalt via länk.

Utbildningen är på distans på deltid under 12 veckor
och går att kombinera med heltidsanställning.

Utbildningen kommer blanda olika metoder för lärande
så som litteraturstudier, litteraturseminarier, workshops,
grupphandledning, föreläsningar och individuellt
arbete med case/uppdrag.

Utbildningen kommer att ha en digital plattform där
information är tillgänglig och uppgifter enkelt kan
lämnas in. Digitala föreläsningar, seminarier och grupphandledning kommer att ske via verktyget Zoom.

De fysiska träffarna kommer att hållas i Lagerhuset i
Göteborg. Lokalerna är tillgänglighetsanpassade.

Vi kommer att träffas tre gånger med två heldagar per
träff. Träffarna innebär en möjlighet att fördjupa kunskaper och färdigheter genom diskussioner, praktiska
övningar och presentationer av case/uppdrag. Vid varje
träff deltar utbildningsledare, föreläsare inom ämnet och
personer från det arbetsliv som efterfrågat utbildningen.

#### Datum för de fysiska träffarna:
* 3-4 oktober
* 7-8 november
* 5-6 december

### Delkurser, kursmål och examination

Utbildningen består av två delkurser:
#### Att leda lokalt förändringsarbete
Kursens ger kunskaper kring ramverket för Community
Organising, dess teorier och begreppssystem, och hur
metoderna kan stärka medlemsstyrda verksamheters
arbete. Kursen ger färdigheter och kompetenser i att
leda och utveckla lokalt förändringsarbete för en hållbar omställning och för att möta komplexa samhällsutmaningar.
* Teori och begreppssystem för makt, konflikt och
egenintresse.
* Att arbeta i en medlemsstyrd verksamhet.
* Att handleda och utveckla lokalt ledarskap med särskilt
fokus på underrepresenterade grupper.
* Att bygga breda samarbeten och koalitioner för att
uppnå sina mål.

Delkursen examineras genom ett litteraturseminarium
samt en individuell hemtentamen.

#### Strategisk organisering och kapacitetsbyggande
Kursens innehåller kunskap och praktisk övning i
branschspecifika metoder för hållbar organisering
och långsiktigt strategiskt arbete. De studerande får
färdigheter och kompetenser i att utveckla hållbart
organisationsbyggande för långsiktigt engagemang och
strategiskt förändringsarbete i praktiken. Kursen innehåller även kunskap om många olika exempel på aktuell
organisering inom komplexa samhällsutmaningar. Målet
är att ge den studerande färdigheter och kompetenser i
att utveckla strategiska förändringsplaner och kapacitetsbyggande för ett mer inkluderande organisationsarbete.

* Från tillfällig mobilisering till långsiktig strategisk
organisering.
* Hållbar organisering, hållbara strukturer. Att undvika
utbrändhet, både bland anställda och engagerade.
* Inkluderande organisationsbyggande för att nå nya
målgrupper.
* Hur agerar civilsamhället i en förändrad social och
politisk situation.
* Strategiskt arbete för social och ekologisk hållbarhet.

Delkursen examineras genom ett självständigt arbete
där den studerande applicerar ett organiseringskoncept
på valfri relevant fråga i verksamhet.


### Förkunskaper och ansökan
Grundläggande behörighet (gymnasieexamen eller
motsvarande) samt minst två års yrkeserfarenhet
halvtid av arbete inom civilsamhället.

I ansökan behöver du styrka din yrkeserfarenhet genom ett kortfattat CV
som enbart presenterar erfarenheter kopplade till arbete
inom civilsamhälle eller folkrörelse. Erfarenheten av
att arbeta inom sektorn kan ha skett i formen av avlönat
arbete såväl som i form av praktik eller engagemang. Ta med kontaktuppgifter till en referens eller ett intyg kring
en av dina erfarenheter.

Om du är osäker på om du har den erfarenhet som
krävs, tveka inte att ta kontakt med oss! Vi finns
tillgängliga på mejl: <yhkurs@digidemlab.org>

Du ansöker till utbildningen med [ansökningsformuläret](https://form.digidemlab.org/ansokan-yh-kurs-2024/).

När vi mottagit din ansökan kommer vi att mejla
två frågor till dig som vi vill att du svarar skriftligt
på och mejlar tillbaka. Dina svar kommer vara grund
för ett urval bland sökande om fler söker kursen än vi
har platser.

Ansök senast den 31 augusti 2024.

### Utbildningsanordnare
Kursen Community Organiser – strategier för förändringsarbete i en ny tid finansieras av Myndigheten för
Yrkeshögskolan och anordnas av Nätverkstan i samarbete med Digidem Lab.

[Digidem Lab](https://digidemlab.org) arbetar
med medborgarråd,
demokratiskt deltagande och organisering samt digitala
verktyg för deltagande och transparens. De senaste åren
har de utforskat Community Organising med lokala
organisationer och satsar nu på att sprida och tillgängliggöra metodiken i Sverige. Digidem Lab samarbetar med
ett brett internationellt nätverk av community organisers.

[Nätverkstan](https://www.natverkstan.net/) är ett kunskapscentrum som stöttar och
utvecklar kulturlivet. Vi är oberoende och icke-vinst-drivande och ägs av tidskriften Ord&Bild, Tidskriftsverkstaden i Väst och studieförbundet Sensus. I mer än
20 år har vi drivit YH-utbildningen Kulturverkstan och
därifrån examinerat mer än 600 kulturprojektledare.
Nätverkstan har även en lång erfarenhet av att genomföra olika former av kompetensutveckling för den breda
kultursektorn.




---
