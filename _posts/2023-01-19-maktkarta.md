---
title: Maktkarta
excerpt: Kartlägg vilka personer och organisationer som har makt och inflytande.
ingress-text: Kartlägg vilka personer och organisationer som har makt och inflytande.
---

En maktkarta hjälper dig att kartlägga vilka personer och
organisationer som har makt och inflytande över det mål du
vill uppnå.

### Instruktioner för att använda en Maktkarta

Skriv ner organisationer, personer eller grupper på post it
lappar och placera dem utifrån makt och inflytande på kartan.

*TIPS: Börja med din egen grupp och tänk sedan på andra
människor eller organisationer som kan ha intresse i frågan.*

---

![](/uploads/maktkarta.png)



#### När ni placerar lapparna:
Tänk inom olika kategorier: instutitioner, personer,
föreningar, företag etc.

Tänk utanför “the usual suspects” - vilka kan tjäna på det ni
vill uppnå? Vilka kan tänkas vilja hindra er?

Var specifika! Skriv inte “politiker” eller ”lärare” utan skriv
deras namn, parti, klassrum och kontaktuppgifter ifall ni har
det.

#### När lapparna är placerade fundera på:

Vad är egenintresset för personer/organisationer som hamnar
högt på er maktkarta?

Vad är förhållandet mellan din grupp och personerna/
organisationerna på lappen?

Vad är förhållandet mellan de personer och organisationer som
nämns på lapparna? Samarbetar de med varandra eller är de i
konflikt?

#### När din karta är klar:

Identifiera till att börja med två eller tre platser på kartan
där ni känner att era handlingar kan påverka som mest och börja
där.

Finns det personer eller organisationer som har stor makt över
era mål som ni har chans att påverka?

Finns det människor och organisationer som stöder dina mål och
som känner och kan påverka de som har stor makt över ert mål?

Finns det grupper eller personer som ni placerat långt från
makten för att de traditionellt har lite makt men som kan
ha stort genomslag genom resurser ni bortsett från (talang,
historier)?
