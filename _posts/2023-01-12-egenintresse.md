---
title: Egenintresse
excerpt: Egenintresse är en grund för att förstå vår motivation och våra värderingar.
ingress-text: Egenintresse är en grund för att förstå vår motivation och våra värderingar.
---

I vanligt tal ses ofta egenintresse som en synonym till
egoism och självupptagenhet. Enligt det synsättet ses att
vara självuppoffrande och altruistisk som något fint med hög
status. Inom Community Organising skiljer man på egoism och
egenintresse. Egenintresse är en grund för att förstå vår
motivation och våra värderingar - vad som är viktigt i våra liv
och varför vi vill engagera oss. Utifrån egenintresse kan vi
hitta gemensamma intressen.

**Vi bygger relationell makt runt egenintresse, vårt eget och
andras.**

Det här sättet att se på egenintresse står i motsats till
kulturen där andras utsatthet är det centrala och där den som
vill förändra ställer sig utanför som enbart ”hjälpare”.


> Om du har kommit för att hjälpa mig slösar du bort din
tid. Men om du har kommit för att din frigörelse är kopplad till min, låt oss då arbeta tillsammans.

*En grupp aktivister för aboriginernas rättigheter i Australien på 1970-talet*

---

![](/uploads/egenintresse1.png)

---

### Övning: Egenintresse

#### Syfte:
Synliggöra att var och ens egenintresse sitter ihop med många
personer och sammanhang.

#### Hur:
Sitta var och en för sig och själva rita och skriva.

#### Tid:
10-15 min skriva själv och 5 min dela med sig i smågrupp.

#### Material:
A3-papper, färgpennor och klisterhjärtan.

![](/uploads/egenintresse2.png)
