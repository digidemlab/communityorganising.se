---
title: En-till-en-samtal
excerpt: Som ett första steg behöver vi veta vad folk i ett område eller ett community tänker och tycker.
ingress-text: Som ett första steg behöver vi veta vad folk i ett område eller ett community tänker och tycker.

---

Som ett första steg behöver vi veta vad folk i ett område
eller ett community tänker och tycker. Ett verktyg i detta
är ”En till en samtal”.
Alla har olika saker de ser som självklara. I ett ytligt
samtal, en debatt eller ett enkätformulär kommer dessa
självklarheter fram. Men det som inte kommer fram är
de erfarenheter som format en persons självklarheter.
Att lyssna till en människas livserfarenheter gör att
självklarheterna framstår i ett nytt ljus och möjligheter
att agera tillsammans öppnas.

En-till-en samtal är ett tidsbegränsat samtal med tydligt
syfte. Syftet är att lyssna in en persons livssituation
och egenintresse, personens syn på aktuella problem
och hur den vill vara med och lösa dem. Det är inte
en intervju utan ett utbyte där båda berättar om sin
motivation och historia. Det är inte en debatt eller ett
åsiktsutbyte utan handlar om berättelser från livet. Det
är **personligt utan att vara för privat**.

![](/uploads/entillen.png)


Många som provar En-till-en samtal blir förvånade över hur
mycket man kan komma fram till och lära sig om en person
och situation på kort tid.

Steget efter En-till-en samtal är att koppla samman
de olika personerna och deras historier. Då bjuder
organisatören in alla som haft samtal till en träff där
organisatören sammanställt deras tankar och där de utifrån
vad som kommit fram i samtalen gör en plan för vad de
tillsammans kan göra åt det.


### En-till-en-samtal

ÄR... |  ÄR INTE...
---|---
tidsbegränsat | tar aldrig slut
avsikligt, intentionellt | småprat
ömsesidigt (50/50) | ensidiga (intervju, rådgivning)
undersökande | snokande
berättande, historier | åsikts-sägande (argumenterande)
