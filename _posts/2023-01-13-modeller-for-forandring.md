---
title: Modeller för förändring
excerpt: Välj modell utifrån det ni vill uppnå och vilka resurser och färdigheter ni har.
ingress-text: Välj modell utifrån det ni vill uppnå och vilka resurser och färdigheter ni har.
---

Det är viktigt att känna till olika modeller för förändring
och välja modell utifrån det man vill uppnå och vilka
resurser och färdigheter man har. Det händer att en
organisation säger sig arbeta med lokal organisering
när anställda i själva verket arbetar med att arrangera
aktiviteter eller företräder ett område eller en community
utåt utan att tillhöra det.

Alla sätt har för- och nackdelar. Problemen uppstår när
det råder otydlighet kring vilken modell man använder. För
att få ut det mesta av den modell vi väljer för tillfället
behöver vi välja strategiskt och vara tydliga för oss
själva och utåt med hur vi arbetar och varför vi valt det
sättet. När vi känner till de olika modellerna och deras
nackdelar och fördelar kan vi få ut det mesta av dem och ha
en plan i förväg för att undvika vanliga fallgropar.

---

### Övning: Olika modeller för förändring

#### Syfte:
- Synliggöra olika modeller och hur valet av modell påverkar
  resultatet.
- Komma fram till vad som är viktigt att tänka på i valet av
  modell och under användandet.
- Skapa en gemensam terminologi.

#### Hur:
Rita upp enkla representativa modeller för förändring, som
att ställföreträda en grupp och förespråka en fråga eller att
leverera tjänster (se exempel nedan).

Diskussion i smågrupp 2 och 2: Egna erfarenheter av modellen

Storgrupp: Dela erfarenheter och tankar kring fördelar och
nackdelar. Kommentarer och exempel skrivs ner direkt på bilden
för att dokumentera och kunna hänvisas till senare under
kursen.

---

### Att ställföreträda en grupp och förespråka en fråga

![](/uploads/forandring1.png)

#### Exempel på kommentarer
* Andrahandshistorier är inte lika effektfulla
* Företrädaren kan uppnå mycket med sin status
och kunskap
* Kan missa avgörande punkter i analysen
* Företrädda känner sig som offer och maktlösa
när någon annan pratar om och för dem
* Den som företräder en grupp kan ha en egen
agenda


### Att leverera tjänster

![](/uploads/forandring2.png)

#### Exempel på kommentarer
* Den som ger väljer vem den ger till
* Skapar beroende
* Kan vara avgörande i stunden
* Inte hållbart
* Envägs, det går bara åt ena hållet
* Vem betalar?
* Leds av experter så tar bort makt från de på marken

---

*Övning från Citizens UK*
