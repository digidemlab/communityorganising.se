---
title: Lyssna
excerpt: Ett av de grundläggande stegen i Community Organising handlar om att lyssna.
ingress-text: Ett av de grundläggande stegen i Community Organising handlar om att lyssna.
---

Om man är långt ifrån makten
och på olika sätt förtrycks eller marginaliseras är
det avgörande att börja med att sätta ord på sina
erfarenheter, idéer och åsikter. Att lyssna är ett första
steg i att validera och ge utrymme åt erfarenheter av
orättvisor. Att lyssna är därför ett av de viktigaste
verktygen för att skapa förändring.

### Folk före agenda
På engelska säger man ”People before Program” som på
svenska betyder Folk före agenda. Det innebär att
utgångspunkten för vad som ska göras är vad de som
berörs definierar som viktigast. Problemformuleringar och
lösningsformuleringar bygger på deras erfarenheter och
värderingar. Det innebär att du som organisatör inte kan
ha en färdig plan innan du har lyssnat på de som direkt
berörs.
